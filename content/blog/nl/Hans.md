Teal Partners geeft me de kans om naast mijn job als softwareontwikkelaar bij te leren over het commerciële en het zakelijke. Als je software bouwt, ben je zelden betrokken bij het bredere plaatje. Je voert uit. Dat is bij Teal Partners anders. Wie daar zin in heeft, denkt mee over het geheel. Over de business waar je de oplossing voor ontwikkelt. Over de gebruikers en wat zij nodig hebben. We dompelen ons onder in de wereld van de klant en geven advies vanuit onze expertise. 



Als developer word je in de meeste bedrijven haast verplicht om door te groeien naar de rol van architect of teamlead. Ook al doe je niets liever dan ontwikkelen. Dat is toch al te gek? Bij Teal Partners kijken we naar je talent en je ambitie. Die worden gevoed. Er zijn geen verplichtingen. Dat geeft het beste resultaat. 



Samen zoeken we manieren om ons bedrijf te laten groeien. Daarom hebben we een Growth-team opgericht met enkele collega’s. Het team houdt zich onder meer bezig met marketing, het bedenken van nieuwe producten en het aanboren van nieuwe markten. Weinig andere bedrijven pakken het zo aan. Dat onze lonen transparant zijn, is daar een gevolg van. Alleen als er transparantie is, kan je echt meedenken over het bedrijf. Ook recruteren doen we in teamverband, met de grootste zorg. Om de goede sfeer te bewaren is het belangrijk dat nieuwe collega's goed in de groep passen. Neuzen in dezelfde richting.

 

Ik heb in grote bedrijven gewerkt waar veel hiërarchie is. Meestal leidt dat tot inefficiëntie. Ik kende de literatuur over zelfsturende organisaties. Het idee is relatief nieuw en revolutionair, en in het begin vroeg ik me af of het wel zou werken. Maar ik dacht: ik kan aan de zijlijn blijven staan en afwachten. Of ik kan proberen om dit ideaal mee vorm te geven. Ik koos voor het laatste. Nu kan ik vanuit de praktijk zeggen: het werkt. Met vallen en opstaan. We leren elke dag bij. Bij Teal Partners bouwen we samen aan een bedrijf waar we in geloven.


Voorstellen voor de quote: 
- Als je software bouwt, ben je zelden betrokken bij het bredere plaatje. Je voert uit. Dat is bij Teal Partners anders. Wie daar zin in heeft, denkt mee over het geheel. Over de business waar je de oplossing voor ontwikkelt. Over de gebruikers en wat zij nodig hebben. We dompelen ons onder in de wereld van de klant en geven advies vanuit onze expertise. 
- Als developer word je in de meeste bedrijven haast verplicht om door te groeien naar de rol van architect of teamlead. Ook al doe je niets liever dan ontwikkelen. Dat is toch al te gek? Bij Teal Partners kijken we naar je talent en je ambitie. Die worden gevoed. Er zijn geen verplichtingen.
- Ik kende de literatuur over zelfsturende organisaties en ik vroeg me af of het zou werken. Ik dacht: ik kan aan de zijlijn blijven staan of ik kan proberen om dit ideaal mee vorm te geven. Ik koos voor het laatste. Nu kan ik vanuit de praktijk zeggen: het werkt. 