Ik heb voor Teal Partners gekozen omdat er fijne mensen werken. De job is belangrijk maar toffe collega’s zijn net zo belangrijk. Mensen waar je een plezierige babbel mee kan doen. Normaal ben ik in het begin nogal afwachtend maar hier was ik snel op mijn gemak. Mijn sollicitatiegesprek was heel aangenaam. We hebben even over het werk gepraat maar verder ging het vooral over gamen en andere toffe dingen. 



Hoewel ik al vijf jaar ervaring heb, ben ik in mijn huidige functie opnieuw junior. Mijn achtergrond is in game development en mobile, dus ik ben ontzettend veel aan het leren. Het is intens maar dat vind ik wel leuk. Sowieso moet je in IT levenslang leren. Het zit in mijn aard om zelf zaken uit te zoeken en te ontdekken, en dat wordt hier gestimuleerd. De collega’s helpen me goed. Ze laten me zelfstandig werken en ik mag altijd om hulp vragen. Allemaal heel ongedwongen. Hier bij Teal Partners is iedereen heel oprecht. Je kan kiezen hoe je je carrière vorm geeft en dat is interessant. Je doet je ding maar je doet het samen. 



Mijn focus ligt momenteel op reporting: het aantrekkelijk maken van data in charts. Ik werk mee aan het payroll-project. In het begin dacht ik: payroll? Waar gaat dat eigenlijk over? Gaat dat me boeien? Maar dan hoor je de collega’s zo enthousiast praten en voor je het weet ben je er zelf ook door gebeten. We maken iets totaal nieuw, ons eigen platfom dat mensen echt gaan gebruiken en waar ze in de praktijk iets aan zullen hebben. Het zal werkelijk een verschil voor hen maken. Moeilijk om daar niet enthousiast over te worden, toch? 