<!-- title: Teal Partners wint award op toonaangevende AI-conferentie -->
<!-- author: Britt -->
<!-- date: 2021-02-18 -->
<!-- img: /assets/img/blogimages/headerimage_viren.png -->

<h2>Samen met KU Leuven werkte Teal Partners het voorbije jaar aan een academische paper, genaamd Automated Reasoning and Learning for Automated Payroll Management. De paper is bekroond tijdens de AAAI-IAAI-conferentie in de categorie Deployed Application Award.</h2>

<p class="page__image">
      <img src="/assets/img/blogimages/headerimage_viren.png" alt="">
</p>

De Association for the Advancement of Artificial Intelligence (AAAI) organiseert één van de belangrijkste AI-conferenties ter wereld. “Het AI-onderzoeksveld is best competitief”, zegt Wannes Meert, onderzoeksmanager Declaratieve Talen en Artificiële Intelligentie (DTAI) aan de KU Leuven. “Dat ons gezamelijk werk geselecteerd is om te mogen presenteren tijdens de AAAI conferentie en vooral als één van de winnaars van een IAAI Deployed Applications Award is natuurlijk bijzonder.” 

De paper beschrijft het gebruik van AI voor het berekenen van de potentiële impact van wijzigingen in het loonbeleid. Koen Denies: “De principes die we beschrijven in de paper vormen het fundament van onze VIREN-beslissingsmotor. In de paper werken we een concrete case uit in de sector van hr en payroll, waar onze beslissingsmotor al meer dan een jaar actief is. Wij zijn trots dat onze technologie nu ook een belangrijke academische erkenning mag ontvangen.”

Wannes Meert en Sebastijan Dumančić van het departement Artificiële Intelligentie en Machine Learning aan de KU Leuven en Teal Partners Stijn Goethals, Tim Stuyckens, Jelle Huygen en Koen Denies werkten mee aan het eindresultaat. 

Meer weten over VIREN? Weldra publiceren we een blogreeks over deze unieke technologie. Volg onze pagina via [Linkedin](https://www.linkedin.com/company/teal-partners/?originalSubdomain=be)
