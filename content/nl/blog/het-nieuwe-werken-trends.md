<!-- title: Koen Denies vertelt over digitalisering in payroll en HR in het magazine 'Het Nieuwe Werken' van MediaPlanet. Dit themanummer is een uitgave van Trends.  -->
<!-- author: Koen Denies -->
<!-- date: 2020-12-10 -->
<!-- img: /assets/img/blogimages/Koen.jpg -->

<h2>
Cloudoplossingen kunnen voor heel wat meer autonomie, flexibiliteit en samenwerking zorgen binnen de sector van payroll en HR. Meer uitleg
door Koen Denies, founding partner bij Teal Partners.
</h2> 

<p>
"Teal Partners helpt bedrijven bij hun digitaliseringsuitdagingen en bouwt samen met hen aan oplossingen op maat. We werken onder andere samen met Deloitte, Actief Interim en SD Worx. Het voorbije jaar realiseerden we verscheidende digitaliseringstrajecten op het vlak van tewerkstelling. De samenwerking tussen werkgever, werknemer en klant verloopt steeds meer digitaal. Een proces dat door corona nog versneld werd.
</p>

<h2>Onlineportaal vergemakkelijkt de opstart als interimkracht</h2>
<p>
"Met het digitale portaal dat we bouwden in de interimsector kunnen kandidaten zich online aanmelden en hun gegevens invullen. Bij een klassiek bezoek aan een interimkantoor ging er veel tijd verloren met het invullen van papierwerk. Wanneer kandidaten nu langskomen op kantoor ligt de klemtoon meteen op persoonlijk contact. Consulenten kunnen zich focussen op dat deel van hun job waarmee ze het verschil maken. Omdat het mogelijk is om documenten digitaal te tekenen, kunnen kandidaten in principe zelfs aan de slag zonder op kantoor te komen. Dat heeft tijdens corona zijn vruchten afgeworpen."
</p>

<h2>Veiligheid en privacy gegarandeerd</h2>
<p>
"Het portaal vergemakkelijkt het werk van de consulent en garandeert veiligheid en privacy volgens de GDPR. De automatische uitwisseling van gegevens en de digitalisering van documenten zorgen ervoor dat de data zuiver zijn. Dat vermindert fouten en voorkomt dat gegevens dubbel worden ingevoerd. De interimkracht, consulent of opdrachtgever ziet enkel de tools en informatie die voor hem relevant zijn. Een doorgedreven technische integratie tussen de softwaresystemen maakt dat het IT-landschap naadloos als een geheel functioneert."
</p>
<p class="blogpost__quote">
Een payrolltool die we bouwden voor bedrijfsleiders van kmo's staat hen toe om korter op de bal te spelen op het vlak van HRadministratie en loonverwerking.
</p>

<h2>Kmo's krijgen meer grip op hun personeelskost</h2>
<p>
"Een payrolltool die we bouwden voor bedrijfsleiders van kmoâ€™s staat hen toe om korter op de bal te spelen op het vlak van HR-administratie
en loonverwerking. De ondernemer kan in realtime simulaties maken en aanpassingen doen. Het wordt makkelijker om de loonkost te voorspellen, maar ook om de impact te meten van het geven van voordelen zoals een gsm, auto of bonus. Ook medewerkers krijgen inzicht in hoe
hun loon is opgebouwd en kunnen simulaties maken. Bijvoorbeeld: hoeveel verdien ik netto als ik vier vijfde zou werken, of kies ik beter voor
een e-bike of maaltijdcheques?" 
</p>
<br/>
<br/>
<br/>
Meer informatie rond de campagne: <https://nl.planet-business.be/campaign/het-nieuwe-werken/>

<p class="page__image--wide">
      <img src="/assets/img/blogimages/TealPartnersInMediaPlanet.png" alt="">
</p>

<p class="blogpost__content__outro">
-- Tekst door Joris Hendrickx
</p>
