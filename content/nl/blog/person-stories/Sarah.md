<!-- title: Sarah -->
<!-- author: Sarah -->
<!-- date: 2020-05-02 -->
<!-- img: /assets/img/blogimages//blog-person-2.jpg -->


Met vier collega’s bouwen we al meer dan een jaar aan Unbox, een tool die werknemers in staat stelt om een deel van hun 
loon flexibel te besteden. Bijvoorbeeld aan een bedrijfswagen, een tandverzekering, een laptop of een extra vakantiedag.
 Met de tool kan je zelf je pakket samenstellen. 
 
  <p class="page__image--wide">
        <img src="/assets/img/blogimages/blog-person-2.jpg" alt="">
  </p>

Ik hou ervan om me te verdiepen in een probleem, in detail uit te pluizen hoe ik iets kan laten werken. Een oplossing 
ontwikkelen die wérkt, dat maakt me blij. De technologie is ondergeschikt, het gaat me om het resultaat. Ik ben niet de 
geek die zich verliest in nieuwe trends. Maar wil je iets realiseren dat werkt? Dan kan je op me rekenen. 

Daarom werk ik graag bij Teal Partners. Heeft iemand een goed idee, dan voeren we het uit. Handen uit de mouwen en 
bouwen. We willen dat mensen onze tools gebruiken. Het blijft niet bij theorie. 

Als ontwikkelaar krijg je honderden mails van recruiters. Het is onmogelijk om op alles te antwoorden. Maar het bericht van Teal Partners sprong eruit. Het enthousiasme van Koen, de oprechte interesse. Hij nodigde me uit om samen met het team een pint te pakken om de week af te sluiten. Ik heb me die vrijdagavond geweldig geamuseerd. Toen wist ik het zeker: met zoveel humor en positiviteit wil ik me omringen. Die avond heb ik beslist: ik ga bij Teal aan de slag.

Bij Teal Partners werken slimme, plezierige en bescheiden mensen. Geen postjespakkers of haaien die zichzelf boven de groep stellen, maar mensen die elkaar steunen. In onze job is dat belangrijk. Maak je al eens fout, dan schieten je collega’s te hulp. Samen vinden we de oplossing. Je staat er niet alleen voor. Laat staan dat iemand je verwijten zou maken. In die sfeer ontstaat het vertrouwen dat nodig is om te kunnen creëren. 

Bij Teal Partners is er een zorgende cultuur, en dat is niet evident in een sector waar mannen de meerderheid uitmaken. Collega’s springen voor elkaar in. Heb je een mindere dag, dan is er altijd wel iemand die je opmontert of simpelweg vraagt hoe het gaat. Je bent geen nummer. Er wordt gekeken naar de mens achter de werknemer. Gelukkige mensen leveren beter werk, en dat snappen ze hier goed. 
