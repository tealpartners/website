<!-- title: Teal Partners in jaarverslag SD Worx -->
<!-- author: Koen Denies -->
<!-- date: 2020-05-28 -->
<!-- img: /assets/img/blogimages/smeDigitalHeader.jpg -->


<p class="page__image">
      <img src="/assets/img/blogimages/smeDigitalHeader.jpg" alt="">
</p>


SD Worx is dienstverlener in human resources en payroll. Het bedrijf, met hoofdzetel in België, is geëvolueerd van een sociaal secretariaat dat in opdracht van werkgevers administratieve taken afhandelt naar een toonaangevende internationale specialist in personeelsbeleid en HR-processen.

SD Worx wilde de Europese dienstverlening aan kmo's uitbouwen en versterken. De Belgische instrumenten konden niet zomaar geëxporteerd worden naar andere landen. De fiscale en sociaal-juridische regels verschillen te veel. 

Zo groeide het idee om een volledig nieuwe digitale oplossing te bouwen. "Trouwe partner en softwarebedrijf Teal Partners stelde voor om een nieuwe payroll engine te bouwen, een pitch waar we zeker oor naar hadden. Het Buddy-project van SD Worx was geboren," meldt het jaarverslag. 

"Ons voorstel aan SD Worx kwam niet uit het niets", zegt Koen Denies, managing partner van Teal Partners. "Zowel Jelle als ikzelf hebben jarenlang bij SD Worx gewerkt in verschillende rollen in consultancy, productontwikkeling, IT en IT-projectmanagement. Begin 2016 besloten we Teal Partners op te richten om ons te richten op het ontwikkelen en bouwen van oplossingen. Als innovatiegedreven bedrijf steunde SD Worx onze beslissing en vroeg het ons om verder samen te werken".



Lees het volledige verhaal op de website van SD Worx.
<https://www.sdworxannualreport.com/2019/sme.html>