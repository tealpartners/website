<!-- title: Teal Partners genomineerd voor Deloitte Technology Fast 50 -->
<!-- author: Britt -->
<!-- date: 2020-11-05 -->
<!-- img: /assets/img/blogimages/smeDigitalHeader.jpg -->

<h2>ANTWERPEN, november 2020 - Teal Partners is finalist in de ‘Deloitte Technology Fast 50’- competitie. De wedstrijd 
beloont snelgroeiende techbedrijven in België. “Een geweldige erkenning voor het harde werk van het ganse team”, zegt 
oprichter Jelle Huygen van Teal Partners.</h2>

<p class="page__image">
      <img src="/assets/img/blogimages/smeDigitalHeader.jpg" alt="">
</p>

De ‘Technology Fast 50’-award gaat naar het snelst groeiende technologiebedrijf in België op basis van de procentuele 
omzetgroei over de afgelopen vier jaar. “Wij zijn vereerd om deel uit te maken van deze lijst, temeer omdat we in het 
gezelschap verkeren van indrukwekkende namen”, zegt Koen Denies, medeoprichter van Teal Partners. “Ondernemen gaat niet 
altijd over rozen. Deze erkenning voelt als een bevestiging dat we goed bezig zijn. Het geeft ons een flinke 
energieboost.”

<h2>Dankzij het team</h2>

Jelle Huygen verklaart het succes door de teamspirit bij Teal Partners. “Deze nominatie is het resultaat van het harde 
werk van het ganse team. Elke dag leveren onze medewerkers het bewijs dat je alleen samen grootse dingen kan bereiken. 
De laatste maanden, tijdens de crisis, stak iedereen nog een tandje bij. Zo goed als al onze nieuwe projecten komen 
voort uit mond-tot-mondreclame. Dat is veelzeggend.”

Teal Partners organiseert het bedrijf volgens het principe van zelfsturing. Koen Denies: “Onze cultuur is niet gebaseerd
 op het nastreven van harde groeicijfers. Wij zetten sterk in op auto- nomie en werkgeluk. Het is mooi om te zien dat 
 onze trouw aan deze missie zich vertaalt in een snelle groei, zonder dat die groei voor ons een doel op zich is. Wij 
 willen dingen maken waar we in geloven, met een team van toegewijde mensen.”
 
 
<h2>Netwerk</h2>

De ‘Deloitte Technology Fast 50’-wedstrijd helpt bedrijven om hun business te ontwikkelen door hun zichtbaarheid te 
vergroten en hen toegang te geven tot het netwerk van Fast 50's succesvolle executives. Deloitte is met meer dan 4.500 
medewerkers en twaalf kantoren in België leidinggevend op het gebied van audit, boekhouding, juridisch en 
belastingadvies, consultancy, financieel advies en risicoadvies. Het bedrijf organiseert de wedstrijd in samen- werking 
met investeringsbedrijf Fortino, softwarebedrijf NetSuite en Vlerick Business School.

Enkel Belgische technologiebedrijven opgericht voor 1 januari 2016 met een bedrijfsop- brengst van tenminste € 50.000 in
 2016 en € 1.000.000 in 2019 komen in aanmerking om
deel te nemen aan de ‘Technology Fast 50’-competitie. Volgens Deloitte verdienen deze be- drijven bijzondere erkenning 
en ondersteuning gezien hun belangrijke rol als aanjagers van toekomstige groei. De winnaar wordt bekendgemaakt op 26 
november 2020.


[Download het persbericht in PDF](/assets/pressreleases/Persbericht-Teal-Partners-Deloitte-BeFast50.pdf)

