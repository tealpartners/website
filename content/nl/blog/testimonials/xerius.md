<!-- title: Teal Partners bouwt eerste bruto-nettocalculator voor zelfstandigen in opdracht van Xerius -->
<!-- author: Peter Jacobs -->
<!-- date: 2019-10-25 -->
<!-- img: /assets/img/PeterJacobs.jpg -->
<b>
Sociaal verzekeraar Xerius lanceert een interactieve onlinetool om startende zelfstandigen en ondernemers in spe hun verwachte inkomsten te laten berekenen. Teal Partners bouwde de berekeningsmotor achter de tool die complexe data en wetgeving vertaalt in een realtime en gepersonaliseerd resultaat voor de gebruiker. 
</b>
<br/>
<br/>
<p class="page__image">
    <img src="/assets/img/PeterJacobs.jpg" alt="">
</p>

<h2>Het bedrijf</h2>
<p>
Als ondernemingsloket en sociaal verzekeringsfonds helpt Xerius zelfstandigen bij hun administratie en ondersteunt hen op het vlak van sociale zekerheid. Het aantal zelfstandigen dat zich vorig jaar aansloot bij Xerius groeide sneller dan de markt. Dat is niet toevallig, zegt Peter Jacobs, directeur sociaal verzekeringsfonds. "Bij Xerius nemen we het voortouw. Deze tool, uniek in de markt, is daar een goed voorbeeld van. Onze concurrenten volgen met argusogen wat we doen."
</p>

<h2>De uitdaging van Xerius</h2>
<p>
Het aantal zelfstandige ondernemers in ons land groeit. Toch is er nog steeds koudwatervrees bij starters of werknemers die de overstap naar het zelfstandigenstatuut overwegen. Doel van de bruto-nettocalculator is de drempel naar het ondernemerschap te verlagen. 
<br/><br/>
"Hoeveel moet ik per uur factureren en wat houd ik netto over, dat is de meest gestelde vraag aan ons loket en op onze website", zegt Franky Haesevoets, afgevaardigd bestuurder van Xerius. "Met de bruto-nettocalculator bieden we mensen met ondernemersambitie een houvast. Gratis en op maat." 
<br/><br/>
"Voor werknemers zijn er tal van bruto-nettorekenmodules maar dit is de eerste tool die ook rekening houdt met zelfstandigen", zegt Peter Jacobs. "Sociale bescherming en verzekeringen zijn complexe materie en dat maakt een gepersonaliseerde berekening voor zelfstandigen een ingewikkelde zaak. Er zijn veel factoren om mee rekening te houden." 
</p>

<h2>De tool</h2>
<p>
De bruto-nettocalculator van Xerius geeft op basis van de bruto-omzet een schatting van de netto-inkomsten na aftrek van de kosten. De tool verrekent naast dagtarieven en aantal werkdagen ook financiÃ«le parameters zoals groeps- en hospitalisatieverzekering, aftrekbare kosten, socialezekerheidsbijdragen, VAPZ en personenbelasting. De calculator houdt rekening met vennootschappen en eenmanszaken. 
<br/><br/>
Een gebruiker vult stapsgewijs de parameters in, bijvoorbeeld hoeveel dagen hij wil werken, hoeveel kosten hij kan aftrekken, welke voordelen hij geniet, enzovoort. De tool berekent wat zijn inkomen zou zijn, welk vermogen hij opbouwt in zijn vennootschap en welke dividenden hij overhoudt na belastingen.
</p>

<h2>De aanpak</h2>
<p>
Teal Partners bouwde de berekeningsmotor achter de tool en leverde de calculator gebruiksklaar volgens de gebruikelijke API-standaard. Sociaal secretariaat SD Worx leverde de inhoudelijke knowhow om bruto naar netto om te zetten. Een erkende boekhouder controleerde en valideerde de berekeningen. De IT-afdeling van Xerius ontwikkelde de front-end en plugde de tool in op de bestaande website. 
</p>

<h2>De samenwerking met Teal Partners</h2>
<p>
"Alles is pico bello verlopen", zegt Peter Jacobs. "Teal Partners doet wat anderen zeggen dat ze doen. Geen blabla maar resultaat. Hun waarden komen overeen met de onze. Zij zijn echte ondernemers met een focus op de klant."
<br/><br/>
"Met sommige IT-bedrijven verzink je in een juridisch kluwen nog voor je goed en wel bent begonnen. Alles moet van a tot z op papier staan voor er een regel wordt geprogrammeerd. Teal Partners stroopt de mouwen op en begint eraan. Ze willen vooruit, net als wij. We spreken dezelfde taal." 
<br/><br/>
"Het zijn verstandige mensen, bij Teal Partners. Ze denken mee en weten waar we heen willen. Vaak verkopen IT'ers simpelweg hun uren. Ze zijn al aan het factureren voor er een deftig voorstel op tafel ligt. Dat was met Teal Partners wel even anders." 
<br/><br/>
De calculator overtrof de verwachtingen van Peter Jacobs. "Gebruikers kunnen in de tool live bewerkingen doen en ze krijgen in realtime hun resultaat. Dat is een technisch hoogstandje. Zonder de berekeningsmotor van Teal Partners zouden we deze snelheid nooit halen."
<br/><br/>
Ook de vlotte oplevering springt in het oog. "Al te vaak lopen IT-projecten vertraging op omdat er onvoorziene problemen opduiken bij de ontwikkelaar. Maar Teal Partners leverde zo snel op dat wij zelf nog niet klaar waren. Het was de wereld op zijn kop." 
<br/><br/>
Nog een belangrijk voordeel van de tool is het flexibele onderhoud. "Onze business-analisten kunnen ermee aan de slag zonder dat we telkens bij Teal Partners hoeven aan te kloppen. Zelfs onze eigen IT-afdeling hoeft niet tussen te komen." 
</p>

<h2>Resultaat</h2>
<p>
In zes weken tijd raadpleegden liefst 73.000 gebruikers de tool. Een gebruiker maakte gemiddeld vier berekeningen per sessie. "Dat is zeker een succes", zegt Peter Jacobs. "Xerius bevestigt zich als de meest innovatieve en klantgerichte speler in de markt." De tool kan ook op ruime bijval rekenen in de media. 
<br/><br/>
"Ons doel was om dankzij de tool nieuwe klanten te vinden", zegt Peter Jacobs. "Dat is gelukt. We blijven sleutelen aan de interface om de gebruikers een nog betere ervaring te geven. We willen hen bijvoorbeeld nog meer inzicht geven in hoe de bedragen zijn samengesteld."  
<br/><br/>
Xerius denkt ook na over hoe het bedrijf de tool verder in de markt kan zetten. "Het is een knap staaltje technologie met tonnen potentieel. We merken dat ook boekhouders ermee aan de slag gaan om realtime simulaties voor hun klanten te doen. We bekijken hoe we dit potentieel samen kunnen ontginnen."
<br/><br/>
"In deze tool van Xerius zie je perfect wat onze berekeningsmotor onderscheidt", zegt Koen Denies van Teal Partners. "De snelheid van de calculaties, het flexibel wijzigen van data, het rekening houden met complexe input en een omvangrijk datavolume, het eenvoudige onderhoud van wetgeving en een shift in ownership van IT naar business. Met deze case tonen we aan waar we technologisch toe in staat zijn."
</p>
<h2>In cijfers</h2>

<h4>Aantal gebruikers<h4>
<p class="page__image">
        <img src="/assets/img/blogimages/UniqueSessionsXeriusCase.png" alt="">
</p>
<h4>Aantal berekeningen<h4>
<p class="page__image">
    <img src="/assets/img/blogimages/UniqueCalculationsXeriusCase.png" alt="">
</p>
<p>Ontdek de tool op <a href="http://www.xerius.be/brutonetto" target="_blank">http://www.xerius.be/brutonetto</a></p>
<p>In de media <a href="https://www.tijd.be/netto/loopbaan/tool-simuleert-wat-zelfstandige-in-spe-netto-overhoudt/10120775.html">https://www.tijd.be/netto/loopbaan/tool-simuleert-wat-zelfstandige-in-spe-netto-overhoudt/10120775.html</a></p>

